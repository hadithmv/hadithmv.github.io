# ބަކުރުބެގެ ތަރުޖަމާ އެކުލަވާމާ ގުޅޭ ބައެއް މައުލޫމާތު

---

މި ތަރުޖަމާއާއި، އޭގެ ކުރިންނާއި ފަހުން އައި ތަރުޖަމާތަކާ ބެހޭ ގޮތުން، ޢަލީ ޙުސައިން ބައެއް މައުލޫމާތު ލިޔެފައިވެއެވެ. އެ ކިޔާލުމަށް، [މި ލިންކު](..%5Cbio%5CbioQuranBakurube.html) ބެލިދާނެއެވެ.

---

## އީ-ޓެކްސްޓު ޑިޖިޓައިޒުކުރުމާ ބެހޭ ނޯޓެއް

އެނގިފައިވާ ގޮތުގައި،

މި ތަރުޖަމާގެ ލިޔުމުގެ ޑިޖިޓަލް ކޮޕީ އެކުލަވާލާ ގެންގުޅެ ބަލަހައްޓަނީ ނާއިލު ޢަބްދުއްރަޙްމާން (ކުޑަނާއި) އެވެ. އަދި މި ވަގުތު އެހީތެރިންނަށް އުޅެނީ މުޙައްމަދު އަޝްރާފު އިބްރާހީމް އަދި ޙައްސާން ޢަބްދުއްރައްޒާގެވެ. ގިޓްހަބްގެ އާންމު ރެޕޯއެއްގައި މި މަސައްކަތް ފެންނަން ހުންނާނެއެވެ. އެހެން ހުރިހާ ޕްލެޓްފޯމަކާއި އެޕްއަކަށް މި ތަރުޖަމާ ލިބެނީ މި ރެޕޯއިންނެވެ.

މި ތަރުޖަމާގެ ލިޔުން ޑިޖިޓަލައިޒު ކުރުމުގައި، ބޭނުންކުރީ ވޯޑު ފައިލެކެވެ. ސްކްރިޕްޓަކުން އޭގައި ހުރި ލިޔުން ދަމާލެވުނެވެ. އަދި ޓައިޕު ވެސް ކުރެވުނެވެ. އަދި އެއްބަސްވެފައި ވަނީ އަސްލާ އެއްގޮތަށް ބޭއްވުމަށެވެ. ތަރުޖަމާގައި މައްސަލަ ވެސް އުޅެއެވެ. ނަމަވެސް އެކެޑެމިކް ގޮތަކީ ކުށްތަކާ އެކު ވެސް އިން ގޮތަށް ގެނައުމެވެ. ދެން ރަނގަޅުކުރަން ޖެހޭ ކަންތައް ރަނގަޅުކުރާ ނަމަ، އާ ތަރުޖަމާއެއް އުފައްދާނިއެވެ. އެހެންނޫނީ މަސައްކަތްތައް މައްސުނި ވާނެއެވެ.

އެކި ފަހަރު މަތިން އެކި ފަރާތްތަކުން ވަނީ މި ޑިޖިޓަލައިޒޭޝަން މަޝްރޫއަށް އެހީތެރިވެފައެވެ. އޭގެ ތެރެއިން އެހީތެރިވި ފަރާތްތަކަކީ: ނާއިލު ޢަބްދުއްރަޙްމާން، ބުންޔާމީން ބިން މުޙައްމަދު، މުޙައްމަދު ނިޝާމް، މުޙައްމަދު މަލިކު، ޔޫސުފް ޝުނާން، އަކްބަރު އާޞިފު، މުޙައްމަދު ވިޝާޙު، އަޖްވަދު ޒަހީރު، މުޙައްމަދު އަޝްރާފު އިބްރާހީމް، ޙައްސާން ޢަބްދުލް ރައްޒާގު، އިސްމާޢީލު ޒަހީ.
