# އަބޫބަކުރު އިބްރާހީމް ޢަލީ (ބަކުރުބެ)

20/1/2013
8/3/1434

---

## bakurubey.blogspot

https://bakurubey.blogspot.com/

### ކަށުނަމާދާއި ވަޅުލުން

ކުރިންވެސް ހަމަޖެހިފައިވާ ގޮތުގެމަތިން
މެންދުރުނަމާދުގެ ޖަމާޢަތަށްފަހު އިސްލާމީ މަރުކަޒުގައި ބަކުރުބޭގެ މައްޗަށް ކަށުނަމާދު ކުރެވި އެއަށްފަހު އާސަހަރާއަށް ގެންގޮސް ލަސްތަކެއް ނުވެ ޖަނާޒާގެ އެންމެހާ ކަންތައްތަކެއް ފުރިހަމަކުރެވުނެވެ.

### ކަށުނަމާދު މެންދުރު ނަމާދަށްފަހު އިސްލާމީ މަރުކަޒުގައި

### ފަތިހު 4:20ގައި ބަކުރުބެ ނިޔާވެއްޖެ

### ލަންކާއަށް ދިއުމުގައި ލަސްވުމެއް

ބަކުރުބެ ބޭރަށް ގެންދެވިދާނެކަމަށް ހޮސްޕިޓަލުން ބުނުމާއެކު އެކަމާ ގުޅޭ ތައްޔާރީތައް ކުރުމަށް މަސައްކަތް ފެށުނެވެ. އަދި ޖެނުއަރީ 19، ހޮނިހިރު ދުވަހުގެރޭ (މިރޭ) ލަންކާއަށް ބަކުރުބެ ގެންދިއުމަށް ގިނަ މަސައްކަތްތަކެއް ކުރެވިއްޖެއެވެ. އެހެންނަމަވެސް ތަފާތު ހުރަސްތައް ކުރިމަތިވެ
ބޭރަށް ފުރުމަށް ފުރަތަމަ ކުރެވުނު މަސައްކަތް ކާމިޔާބެއް ނުވިއެވެ. މިހާރު އަނެއްކާވެސް މަސައްކަތް ކުރިއަށް ގެންދެވެނީ 20 ޖެނުއަރީ (އާދީއްތަ) ދުވަހުގެރެއަށް ދަތުރު ހަމަޖެއްސޭތޯއެވެ. ރިޒަވޭޝަން ހެދުމަށާއި އެއާރލައިނުން ހަމަޖައްސަންޖެހޭ ކަންކަން ހަމަޖެއްސުމަށްޓަކައި އެކުގައި ދަތުރުކުރާ ޑޮކްޓަރާއި ނަރުސްގެ މައުލޫމާތު ބޭނުންވެއެވެ. ހަވީރު 5ގަޑި ބައިވީއިރު ޑޮކްޓަރަކު ހަމަޖެހިއްޖެއެވެ. ނަރުހަކު ހަމަޖެނުހާ އަވަހަކަށް އެއާލައިނުން ހަމަޖައްސަންޖެހޭ ކަންކަން ކުރިއަށް ގެންދެވޭނެއެވެ.
ބަކުރުބޭގެ ހާލަތަށް ރިއާޔަތްކޮށް ދީފައިވާ ޑޮކްޓަރގެ ލިޔެކިޔުންތަކަށް ބަލައި މިގޮތަށް ބޭރަށް ގެންދިއުމަށް އާސަންދަ ޚިދުމަތް ނުލިބޭތީ މިކަމުގައި ބަލިމީހާގެ އެހީތެރިންގެ ފަރާތުން ހަމަޖައްސަންޖެހޭ ކަންކަމާއި ކުރަންޖެހޭ ހޭދަވެސް އިތުރުވެފައިވެއެވެ. އެއީ ބޭރުގެ ހޮސްޕިޓަލާއި ގުޅައި މުއާމަލާތުކޮށް ހަމަޖައްސަންޖެހޭ ކަންކަމާއި ޓިކެޓާއި އެކުގައިދާ ޑޮކްޓަރާއި ނަރުހުގެ ކަންކަން ހަމަޖެއްސުންފަދަ ކަންތައްތަކެވެ. ނަމަވެސް މިހުރިހާ ކަމަކާއެކުވެސް އިތުރަށް ލަސްވިޔަނުދީ އަވަސްކޮށްގެން މާދަމާރޭ ފުރުވާލެވޭވަރުވޭތޯ މިހާރު މިދަނީ މަސައްކަތްކުރެވެމުންނެވެ.

### ބަކުރުބެ ސްރީ ލަންކާއަށް

ބަކުރުބޭ އިތުރު ފަރުވާއަށް ރާއްޖެއިން ބޭރަށް ގެންދެވިދާނެކަމަށް 17 ޖެނުއަރީ، ބުރާސްފަތި ދުވަހު ހޮސްޕިޓަލުން ބުނެފައިވެއެވެ. އެހެންކަމުން އާއިލާގެ ފަރާތުން މިހާރު މަސައްކަތް ކުރަނީ ވީ އެންމެ އަވަހަކަށް ބަކުރުބެ
ސްރީލަންކާއަށް ގެންދިއުމަށެވެ.
ފާއިތުވީ ދެތިން ހަފްތާއެއްގެ ތެރޭގައި ތަފާތު ގޮތްގޮތަށް ވާހަކަ ދެކެވިފައި ވިޔަސް އެއާރ އެމްބިއުލާންސެއްގައި ނޫން ގޮތަކަށް ބަކުރުބޭ ނުގެންދެވޭނެ ކަމުގައި ހޮސްޕިޓަލުން ތަކުރާރުކޮށް ބުނެފައިވެއެވެ. އަދި އެއީ ބަކުރުބޭގެ ސިއްހީ ޙާލަތު މިވަގުތު ހުރިގޮތުން ކަމުގައި ވެއެވެ. ނަމަވެސް ޢާއްމުކޮށް ދަތުރު ކުރާ މަތިންދާ ބޯޓެއްގައިވެސް ބަކުރުބޭ ބޭރަށް ގެންދިއުމުގެ ފުރުޞަތު އޮތްކަމަށް ބުރާސްފަތި ދުވަހު ބުނެ، އެކަމުގައި ހޮސްޕިޓަލުން އެހީތެރިކަން ދެމުން ގެންދެއެވެ. ވީމާ، މިހާރު ކުރެވެމުން ދަނީ އިތުރު ފަރުވާ ހޯދުމަށްޓަކައި ބަކުރުބެ ސްރީ ލަންކާއަށް ގެންދިއުމުގެ ތައްޔާރީތަކާއި އިންތިޒާމްތަކެވެ.

### ބަކުރުބެ ރާއްޖެއިން ބޭރަށް ގެންދިއުން ލަސްވަނީ ކީއްވެ

އިތުރު ފަރުވާއަށް ރާއްޖެއިން ބޭރަށް ބަކުރުބޭ ގެންދިއުން ލަސްވަނީ 2 ސަބަބަކާހުރެ އެވެ. އެއީ އާދައިގެ ފްލައިޓެއްގައި ގެންދެވޭ ވަރަށްވުރެ ނާޒުކު ކަމުންނާއި، އެއާރ އެމްބިއުލާންސެއް ޗާޓަރުކޮށްގެން ގެންދިއުމުގެ އަގު ބޮޑުކަމުން އަދި އެފަދަ ތަނަވަސްކަމެއް ނެތުމާއި އެފަދަ މަގެއް ކޮށިފައި ނެތުމުންނެވެ.
27 ޑިސެމްބަރ ދުވަހުގެރޭ އިރާކޮޅު ފުރަތަމަ ފަހަރު ހާޓް އެޓޭކް ޖެހި،
އައިސީޔޫގައި ފަރުވާ ދެމުން ދިޔައިރު ބަކުރުބޭގެ ޙާލު މަޑުމަޑުން ރަނގަޅުވަމުން އައެވެ. އަދި ރަނގަޅުވަމުން އަންނަ ވަރު މޮނިޓަރކޮށް ބެލުމަށްފަހު ކުރިއަށް ދާގޮތުން ވީހާ އަވަހަކަށް ޢާއްމު ފްލައިޓެއްގައި ބޭރަށް ގެންދިއުމަށް ތައްޔާރުތައް އައީ ކުރެވެމުންނެވެ. ނަމަވެސް ބަކުރުބޭގެ ޙާލު އަނެއްކާވެސް މާބޮޑަށް ގޯސްވެ ކުއްލިއަކަށް މާ ސީރިއަސްވެއްޖެއެވެ.
ބަކުރުބޭ ރާއްޖެއިން ބޭރަށް ގެންދަން ވާހަކަ މިހާ ހިސާބުން ކިތަންމެ ވަރަކަށް ދެއްކުނު ނަމަވެސް އެފަދަ ބަލިމީހަކު އާދައިގެ ބޯޓެއްގައި ނުގެންދެވޭނެކަމުގައި ހޮސްޕިޓަލުން އެދަނީ ތަކުރާރުކޮށް ބުނަމުންނެވެ. އެހެންކަމުން އެފަދަ ގޮތަކަށް ގެންދެވޭނެ ކަމެއް، އަދި ގެންދެވޭނެ ދުވަހެއް ނޭނގެއެވެ. ދެން އޮތީ އެއާރ އެމްބިއުލާންސްއެވެ. އެފަދަ މެޑިކަލް ފްލައިޓެއް ޗާޓަރު ކުރުމަކީ ނުހަނު ބޮޑު ޚަރަދު ހިނގާ ކަމަކަށް ވެފައި އެމަގު އަދި ކޮށިފައި ނުވާތީ ބަކުރުބޭ ބޭރަށް ގެންދިއުން ލަސްވެގެން ދަނީއެވެ.
ޢާއްމު ފްލައިޓެއްގައި ބަކުރުބޭ ގެންދެވޭނެ އެއްވެސް ޙާލަތެއް އެބަ އޮތްތޯ 12 ޖެނުއަރީ (ހޮނިހިރު) ދުވަހުވެސް ޑޮކްޓަރުންނާ ސުވާލުކޮށް އެ ހުށަހެޅުން ތަކުރާރު ކުރެވުނެވެ. ނަމަވެސް ބަކުރުބޭގެ ޙާލަތަށް ބަލައި ޑޮކްޓަރުންގެ ޖަވާބަކަށްވީ ހަމަ ކުރީގެވެސް ޖަވާބެވެ

### ބަކުރުބެއަށް އިތުރު ފަރުވާ ދިނުން

ބަކުރުބެ މިހާރު އޮތް ޙާލަތުން މާބޮޑު އިތުރު ފަރުވާއެއް ދެވެމުން ނުދާކަމުގައި ހޮސްޕިޓަލުގެ ޑޮކްޓަރުންގެ ވާހަކައިން އެނގެއެވެ. އަދި މިތަނުން ދެން އިތުރަށް ދޭނެ ފަރުވާއެއް ނެތްކަންވެސް ހާމަވެއެވެ. ނަމަވެސް ބަކުރުބޭގެ ލޭގެ ޕްރެޝަރު މޮނިޓަރ ކުރުމާއި، ނޭވާލުމުގައި މެޝިނުގެ އެހީތެރިކަން ދިނުމާއި، މިހާރު އޮތް ގޮތުން ދޭންޖެހޭ އިންޖެކްޝަންތަކާއި، ކާންދިނުމާއި، ސާފުތާހިރުކޮށް ބޭއްވުމާއި، އަދި މި ނޫނަސް އެފަދަ ބަލި މީހަކަށް ދެވެމުންދާ އެކިއެކި ޚިދުމަތްތަކާއި އެހީތެރިކަން ހޮސްޕިޓަލުގެ ވަސީލަތްތައް ހުރި މިންވަރަކުން އޯގާވެރިކަމާއެކު ދެއްވަމުން ގެންދަވާކަމުގައި ޢާއިލާއިން ޝުކުރުވެކަމާއެކު ބަލައިގަނެއެވެ.
ބަކުރުބޭގެ ޢާއިލާއަށް މިވަގުތު ފެންނަނީ ބަކުރުބެއަށް އިތުރު ފަރުވާއެއް ދެވެން އޮތީ ރާއްޖެއިން ބޭރަށް ގެންގޮސްގެން ކަމުގައެވެ. އަދި ރާއްޖެއިން ބޭރުގެ ރަނގަޅު ހޮސްޕިޓަލަކަށް ގެންދެވިއްޖެނަމަ މުހިއްމު ބައެއް ޓެސްޓުތަކާއި، އިތުރު ފަރުވާ ދިނުމުގެ ފުރުޞަތު ނުހަނު ބޮޑުކަން ޑޮކްޓަރުންނާއި ނަރުހުންގެ ވާހަކައިންވެސް އެނގެއެވެ. އެހެންކަމުން ބަކުރުބޭގެ ޢާއިލާއިން މިވަގުތު އެންމެ ބޭނުންވަނީ ވީހާވެސް އަވަހަކަށް ބަކުރުބޭ ރާއްޖެއިން ބޭރަށް ގެންދެވި ދެވެންއޮތް ފަރުވާއަކީ ކޮބައިތޯ ބަލައި އެފަރުވާއެއް ދޭން ފެށުމެވެ

### ބަކުރުބޭގެ ޙާލު ކިހިނެއް؟

އައި.ސީ.ޔޫގައި މިއަދަށް 15 ދުވަސްވެފައިވާއިރު، ފުރަތަމަ ގެނައިތާ ދެތިންދުވަސްތެރޭ ހޭއަރައި، ވާހަކަ ދެއްކޭވަރުވެ، ޙާލު ރަނގަޅުވާން ފެށި ނަމަވެސް، ޑިސެމްބަރ މަސް ނިމުނު ހިސާބުގައި އިތުރަށް ޙާލު ދެރަވެ އޭރުއްސުރެ ބަކުރުބޭ ހޭ ނާރައެވެ. އެހެންކަމުން 2012 ވަނަ އަހަރު ނިމުނުކަމެއް، 2013 ވަނަ އަހަރު ފެށިއްޖެކަމެއް ބަކުރުބޭއަކަށް ނޭނގެއެވެ. ފާއިތުވި ދެތިން ދުވަހަކާއި ހަމައަށް ބަކުރުބޭގެ ޙާލު ރަނގަޅުވަމުން އަންނަ ކަމުގެ ނިޝާންތަކެއް ބަކުރުބޭގެ ޢާއިލާއަކަށް ފާހަގައެއް ނުކުރެވެއެވެ. ނަމަވެސް ފާއިތުވި ދެތިން ދުވަސްތެރޭގައި ބަކުރުބޭ އެސްފިޔަ ޖަހާލުމާއި އެފަދަ ބައެއް ކުދިކުދި ޙަރަކާތްތައް ފެންނަން ފެށުމުން ބަކުރުބޭ ޙާލު ރަނގަޅުވުމަށް ޢާއިލާއިން ކުރާ އުއްމީދު އިތުރުވެއެވެ. ހޮސްޕިޓަލުން ބުނާ ގޮތުގައި އެފަދަ ބައެއް ޙަރަކާތްތައް ފެނުނަސް އަދިވެސް ބަކުރުބޭ އޮތީ ހޭ ނާރައެވެ. އަދި ހޭ އެރުމާމެދު ވަކިއެއްޗެއް ބުނަން ނޭނގޭ ކަމުގައެވެ. އަދި ބަކުރުބެއަށް ދިމާވި ކަންތައްތަކާ ގުޅިގެން ބަކުރުބޭގެ ސިކުނޑިއަށް ގެއްލުންތަކެއް ލިބިފައިވުމަކީ ވަރަށް އެކަށީގެންވާ ކަމެއްކަމަށްވެސް ޑޮކްޓަރުން ބުނެދެއްވައެވެ.

### އައި.ސީ.ޔޫގައި 2 ހަފްތާ

27 ޑިސެމްބަރ ގައި ހާޓް އެޓޭކް ޖެހި ބަކުރުބޭ އައި.ސީ.ޔޫގައި އޮންނަތާ މިއަދަށް ފުރިހަމަ 2 ހަފްތާވީއެވެ
އެދުވަހަށްފަހު ބަކުރުބޭގެ ޙާލު ރަނގަޅުވަމުން އައިސް އަނެއްކާވެސް ހާޓް އެޓޭކް ޖެހި، 31 ޑިސެމްބަރ އިން ފެށިގެން ބަކުރުބެ އިތުރަށް ޙާލު ދެރަވެފައިވެއެވެ. އަދި އޭރުއްސުރެ ފެށިގެން ބަކުރުބޭގެ ޙާލު ސީރިއަސް ކަމުގައި ހޮސްޕިޓަލުން ބުނެއެވެ

---

### ބަކުރުބެއަށް ވީ ކިހިނެއް؟

23 ޑިސެމްބަރ، އާދީއްތަ ދުވަހު ހަވީރު އިތުރު ފަރުވާއަށް މާލެ އައުމަށްޓަކައި ލޯންޗް ފުރަން ތައްޔާރުވަންދެން ބަކުރުބެ ވޭންގައި މަޑުކޮށްލައިގެން.

މީހުންގެ އެހީތެރިކަމާއެކު ބަކުރުބެ ލޯންޗައް އަރަން "ހިނގާފައި" ދަނީ

21 ޑިސެމްބަރ 2012، ހުކުރު -- މެންދުރު 12:00
ޅ.އަތޮޅު ހޮސްޕިޓަލް (ނައިފަރު) ގައި ބަކުރުބެ އެޑްމިޓް ކުރެވުނު. ބަކުރުބެ އެޑްމިޓް ކުރެވުނީ ވާތުފައިގެ ކަކުލު ހުޅުން ފެށިގެން ތިރިއަށް އެކީ އެކައްޗަކަށްހެން ދުޅަވެ އެކަމުގެ ވޭންތައް ބޮޑުވުމުގެ ސަބަބުންނެވެ.
ނައިފަރު ހޮސްޕިޓަލްގައި ފަރުވާދެވެމުން ދިޔައިރު މާލެ ދިއުމުގެ ވާހަކަ ދެކެވި އަންގާރަ ދުވަހު މާލެ ދިއުމަށް ތައްޔާރުތައް ވަމުން ގެންދެވުނެވެ.
23 ޑިސެމްބަރ، އާދީއްތަ – ހަވީރު 5:50
އިމަޖެންސީކޮށް ބަލިމީހަކު މާލެ ގެންދާ ލޯންޗަކުން ދަތުރު ހަމަޖެހި މާލެދިއުމަށްޓަކައި ނައިފަރުން ފުރުވާލެވުނެވެ.
އަދި އެރޭ މާލެ ގެނެވި އައި.ޖީ.އެމް.އެޗް.ގައި އެޑްމިޓް ކުރެވި ފަރުވާ ދޭން ފެށުނެވެ.
27 ޑިސެމްބަރ ބުރާސްފަތި
މެންދުރުފަސް: މެންދުރުފަހުން ފެށިގެން ކުޑަކަމުދިއުމުގެ އުނދަގޫތަކެއް ޖެހި ކުޑަކަމު ނުދެވޭގޮތް ދިމާވިއެވެ. އަދި އެދުވަހުގެ އިރުއޮއްސިގެން ދިޔައިރުވެސް އެކަމަށް ލުޔެއް ނުލިބުނެވެ.
ރޭގަނޑު 7:23، ނޭވަޔަށް އުނދަގޫކޮށް ބަކުރުބެއަށް ހާޓް އެޓޭކްއެއް ޖެހުނެވެ. އެއާއެކު ބަކުރުބޭގެ ޙާލު ސީރިއަސްވެ އައި.ސީ.ޔޫގައި ފަރުވާދޭން ފެށުނެވެ. އައި.ސީ.ޔޫގައި ފަރުވާދެވެމުން ދަނިކޮށް ދެތިން ދުވަސްފަހުން ބަކުރުބޭގެ ހާލު މަޑުމަޑުން ރަނގަޅުވަމުން އައިސް 31 ޑިސެމްބަރ އިން ފެށިގެން އަނެއްކާވެސް ޙާލު ދެރަވެއްޖެއެވެ. އަދި އެދުވަހުއްސުރެ ބަކުރުބޭ އޮތީ އައި.ސީ.ޔޫގައި ވަރަށް ނާޒުކު ޙާލަތެއްގައެވެ.

އިތުރު ފަރުވާއެއް ދިނުމަށް ރާއްޖެއިން ބޭރަށް ގެންދެވޭތޯ ޢާއިލާއިން ބޭނުންވި ނަމަވެސް ބަކުރުބޭގެ ޙާލު މިވަގުތު ދަށްކަމުން ޢާއްމު ކޮމާޝަލް ފްލައިޓެއްގައި ގެންދެވޭވަރަށް ވުރެ ޙާލު ބޮޑުކަމަށް ހޮސްޕިޓަލުން ބުނެއެވެ. އަދި ބަކުރުބޭ ބޭރަށް ގެންދާނަމަ "އެއާރ އެމްބިއުލާންސް"ގައި ގެންދެވިދާނެ ކަމުގައިވެސް ހޮސްޕިޓަލުން ބުނެއެވެ.
އެއާރ އެމްބިއުލާންސް ޚިދުމަތަކީ ޑޮކްޓަރުންނާއި ނަރުހުންނާއެކު، އައި.ސީ.ޔޫގައި ލިބޭ ޚިދުމަތްތަކާއެކު ޗާޓަރުކުރެވޭ މަތިންދާ ބޯޓަކަށް ވާތީ މިފަދަ އިންތިޒާމެއް އަދި މިވަގުތު ހަމަޖެއްސެން ނެތުމާއެކު ބަކުރުބޭ އަދި އޮތީ އައި.ޖީ.އެމް.އެޗްގެ އައި.ސީ.ޔޫގައެވެ.
ރާއްޖެއިން ބެރަށް ގެންދެވޭނެތޯ ނުވަތަ ނޫންތޯ އުފެދިފައިވާ ސުވާލުމާކު އަދި އޮތީ އޮތްގޮތަށެވެ

### ބަކުރުބެއަކީ...

ބަކުރުބެއަކީ ކާކު؟

الشيخ أبو بكر إبراهيم علي، އަޖްޔާދު/ޅ.ހިންނަވަރު (ހިންނަވަރު ދަގަނޑުތަޅާގެ ބަކުރުބެ) އަކީ ދީނީރޮނގުން މަތީ ތަޢުލީމު ޙާޞިލްކުރައްވާފައިވާ ޢާލިމެކެވެ. ޢަރަބި ބަސް ކިޔަވާވިދާޅުވެފައިވާ ޢަރަބި ބަހުގެ އުސްތާޒެކެވެ. އަދި މި ދެންނެވި ޢިލްމުތައް ފެތުރުއްވުމަށް ތަފާތު ގިނަ މަސައްކަތްތަކެއް ކުރައްވަމުން ގެންދަވާ "ދާޢީ" އެކެވެ.
ޒަމާންތަކެއް ވަންދެން ނެގިމަޑުވެފައި އޮތް ރާއްޖޭގެ ދީނީ ހޭލުންތެރިކަން ކުރިއަރައި ދިރިގެން އަންނާން ފެށީ ދާދި ފަހަކުންނެވެ. މި ދެންނެވި ހޭލުންތެރިކަން ގެނަސްދިނުމުގެ އާރުކާޓީންގެ ތެރެއިން އެކެއްކަމުގައި ބަކުރުބޭ ހިމެނެއެވެ. އަދި އެކަމުގައި ބަކުރުބޭ މުހިއްމު ދައުރެއް އަދާކުރައްވާފައިވެއެވެ. ޚާއްޞަކޮށް ތައުޙީދަކީ ކޮންއެއްޗެއްކަމާ އޭގެ އަހައްމިއްޔަތަކީ ކޮބައިކަން އޮޅުންފިލުވައިދެއްވައި، އެ ކަމުގެ ހޭލުންތެރިކަން ރާއްޖޭގައި އިތުރުކުރެއްވުމަށް ބަކުރުބޭ ކުރެއްވި މަސައްކަތަކީ ވަރަށް ބޮޑު މަސައްކަތެކެވެ.
އުފަން ރަށް ހިންނަވަރުގައި މިހާރު ދިރިއުޅުއްވަމުން ގެންދަވާއިރު ފަހަކަށް އައިސް ރަމަޟާން މަސް އައުމުން މެންދުރު ނަމާދު ނުވަތަ ޢަޞްރު ނަމާދުން ނިމިގެން ކީރިތި ޤުރުއާނުގެ ތަރުޖަމާއާއި ތަފްސީރު ކިޔައިދެއްވުމުގައި ވަގުތު ހޭދަކުރައްވައެވެ.
މިއުޒިކް ކުޅުމާއި، ތުނބުޅި ބެހެއްޓުން ފަދަ ބޮޑެތިބޮޑެތި މައްސަލަތަކާމެދު އިސްލާމް ދީނުގައި ބަޔާންވެފައިވާގޮތް ހާމަކޮށްދެއްވަމުން ގެންދެވިއިރު ކުރިމަތިވި ގިނަގުނަ ގޮންޖެހުންތަކާއެކުވެސް ސާބިތުވެ ހުންނެވިއެވެ.
ބަކުރުބޭގެ ބައެއް ޚިދުމަތްތައް:

- މިދިވެހި ބިމުގައި ހުންނަވައިގެން ކީރިތި ޤުރުއާން ދިވެހިބަހަށް ތަރުޖަމާ ކުރެއްވި ފުރަތަމަ ބޭފުޅެއްކަމުގައި އެނގެން އޮތީ ބަކުރުބެ އެވެ.
- ކީރިތި ޤުރުއާނުގެ ތަފްސީރު ފޮތެއް ކަމުގައިވާ "ތަފްސީރުލް މުޔައްސަރު" މިފޮތް ބަކުރުބޭގެ އެކަނި މަސައްކަތުން ޢަރަބިބަހުން ދިވެހިބަހަށް ތަރުޖަމާކުރެއްވިއެވެ.
- ދީނީ ތަފާތު މައުޟޫތަކުގައި އެކިއެކި ފޮތްތައް ދިވެހިބަހުން ލިޔުއްވާފައިވެއެވެ.
- ތަފާތު ގިނަ ޕޯޑިއަމްތަކުގައި ދީނީ ރޮނގުން ތަޤްރީރުކުރައްވާފައިވެއެވެ.
- ޢަރަބިބަސް ކިޔަވައިދެއްވުމަށްޓަކައި އެކިއެކި ކްލާސްތައް ހިންގެވިއެވެ.
- ދީނީ މަޢުޟޫތަކުގައި ބޭއްވޭ ގިނަ ކޯސްތަކެއްގައި ކިޔަވައިދެއްވާފައިވެއެވެ. އަދި ބައެއް ކޯސްތަކަށް އަމިއްލައަށ މުޤައްރަރު ލިޔުއްވާފައިވެއެވެ.
- ދީނުގެ މަޢުލޫމާތު އޮޅުންފިލުވުމަށް ފޯނުގެ ޒަރީޢާއިން އެކި މީސްމީހުން ގުޅައި ސުވާލު ކުރުމުން ޖަވާބު ދެއްވުމުގައި ވަކިމިވެނި ވަގުތެއް ނެތި ކޮންމެ އިރަކަސް ވީވަރަކުން ޖަވާބުދެއްވަމުން ގެންދަވައެވެ.

### ބަކުރުބޭގެ ބައެއް މަސައްކަތްތައް

އަމިއްލައަށް ލިޔުއްވި ބައެއް ފޮތްތައް
ترجمة معاني القرآن الكريم
رسالة التوحيد
دروس من التوحيد
ﷲ އެއްކައުވަންތަކުރުން
ނަމާދުކުރުން
ދެމަފިރިން
ނަމާދު ނަގައިލުން
حد ތައް قائم ކުރުމުގެ ވާޖިބުކަން
ކަށުކަމާކެމީގެ حكم ތައް
މުސްލިމުން ދިރިއުޅެންވީ އެންމެ ތެދުމަގު

ތަރުޖަމާކުރެއްވި ބައެއް ފޮތްތައް
التفسير الميسر (އަސްލު ލިޔުއްވީ علم ވެރިންގެ جماعة އަކުން)
تفسير العشر الأخير (އަސްލު ލިޔުއްވީ علم ވެރިންގެ جماعة އަކުން)
كتاب التوحيد (އަސްލު ލިޔުއްވީ صالح بن فوزان الفوزان)
اَلْجَاهِلِيَّةُ – اَلْفِسْقُ (އަސްލު ލިޔުއްވީ صالح بن فوزان الفوزان)
تَوْحِيْدُ ނަފީކޮށް އުނިކުރާ ބަސްތަކާއި ކަންތައްތައް (އަސްލު ލިޔުއްވީ صالح بن فوزان الفوزان)
ތުނބުޅި ދިގުކުރުމުގެ ވާޖިބުކަން (އަސްލު ލިޔުއްވީ محمد زكريا الكند هلوى)
އަޅުކަމާމެދު... (އަސްލު ލިޔުއްވީ أبوبكر الجزائري)

ތަރުޖަމާކުރެއްވި ބައެއް ފޮތްތައް
خصال الفطرة
އާދަމުގެ ދަރީންގެ حياة ސީދާމަގުން ނެއްޓުން
މިއުންމަތަކީ عدل ވެރި އުންމަތް
شرك އާއި އޭގެ تعريف (އަސްލު ލިޔުއްވީ صالح بن فوزان الفوزان)
ކާފަރުކަމުގެ تعريف އާއި އޭގެ ވައްތަރުތައް (އަސްލު ލިޔުއްވީ صالح بن فوزان الفوزان)
اَلضَّلالُ – اَلرّدة (އަސްލު ލިޔުއްވީ صالح بن فوزان الفوزان)

ވީޑިއޯ ކުރެވިފައިވާ ބައެއް ދަރުސް
ސުވަރުގޭގެ ތަޅުދަނޑި
لاإله إلا الله ގެ މާނަ
ދެމިހުންނަނިވި ދަތުރު
ކީރިތި قرآن ގެ ތަފްސީރު
ރޯދައިގެ حكم ތައް (ސިލްސިލާ ދަރުސްތަކެއް)

ބަކުރުބޭ ލިޔުއްވާފައިވާ މިދެންނެވި ތަފާތު ލިޔުއްވުންތަކާއި ފޮތްތަކާއި ތަޤްރީރުތަކާއި މިފަދަ ތަކެތި ޑައުންލޯޑުކުރުމަށްޓަކައި މި ޕޭޖުން ލިބޭނެގޮތް އިރާދަކުރެއްވިއްޔާ ލަހެއް ނުވެ ހަމަޖެހޭނެއެވެ. މިހާރު އެމަސައްކަތް ހަރުކޮށް ކުރިއަށް އެބަ ދެއެވެ.

### English

update: Sheikh passed away at 4:20 am, Maldivian Local time on 20 January 2013 Sunday.

Sheikh Aboobakuru Ibrahim Ali is seriously ill, admitted to IGMH and being treated in ICU since 27 December 2012.
Bakurube suffered multiple cardiopulmonary arrests (heart attacks) and is now in a coma. Blood pressure maintained at normal levels without medication but his breathing is supported by mechanical ventilator.
Sheikh’s family sought to take him abroad for further treatment but his condition is too critical to be taken on a normal commercial flight. Doctors say that he could only be allowed to be transferred on an “air ambulance” which is very costly. Therefore, his family is now discussing possibilities to take him abroad as there is no further treatment available in Maldives given his present condition.

---

### addulive

https://www.addulive.com/4128

ޝެއިހް ބަކުރުބެ އަވަހާރަވެއްޖެ

ރާއްޖޭގައި އިސްލާމީ ތަޢުހީދުގެ އަލިކޮޅު ފެތުރެއްވުމަށް ގިނަ މަސައްކަތްތަކެއް ކުރައްވާ، އަމިއްލަ ފުޅު ބުރަ މަސައްކަތުން ކީރިތި ޤުރްއާންގެ ދިވެހި ބަހުގެ ތަރުޖަމާއާ ތަފްސީރު ލިޔުއްވާފައިވާ މަޝްހޫރު ޢިލްމުވެރިޔާ ޝައިޙް އަބޫބަކުރު އިބްރާހީމް (ބަކުރުބެ) ރޭ ފަތިހު އަވަހާރަވެއްޖެ އެވެ.

މަދީނާާގެ އިސްލާމިކް ޔުނިވަސިޓީން ދީނީ ތައުލީމު އުނގެނިވަޑައިގެންފައިވާ ބަކުރުބެ އަވަހާރަވީ ހާޓްއެޓޭކެއް ޖެހިގެން އައިޖީއެމްއެޗްގެ އައިސީޔޫގައި ފަރުވާ ހޯއްދަވަމުން ގެންދަވަނިކޮށެވެ.
އިސްލާމިކް ފައުންޑޭޝަން އޮފް މޯލްޑިވްސް (އައިއެފްއެމް) ގެ އިލްމުވެރިންގެ މަޖިލީހުގެ ރައީސްކަން ވެސް ކުރައްވާ ބަކުރުބެ (ފޮޓޯގައި) ފަރުވާ ހޯއްދަވަމުން ގެންދަވާތާ މިހާރު މަހެއްހާ ދުވަސް ވެދާނޭ ކަމަށް އައިއެފްއެމް އިން ބުންޏެވެ.

އައިއެފްއެމްގެ އޮފިޝަލަލު ވިދާޅުވީ ޅ. ހިންނަވަރަށް އުފަން ބަކުރުބެއަކީ ރާއްޖޭގައި އިސްލާމް ދީން ކުރިއެރުވުމަށް އެންމެ ބޮޑަށް މަސައްކަތް ކުރެއްވި އެއް ބޭފުޅާ ކަމަށެވެ.
އަދި އެކަމުގެ ދަލީލަކީ ކީރިތި ޤުރްޢާންގެ ތަފްސީރު ދިވެހި ބަހުން ލިޔުއްވާފައިވާ މަދު ބޭފުޅުންގެ ތެރޭގައި އެމަނިކުފާނު ހިމެނިވަޑައިގަތުމެވެ.
ބަކުރުބެ ލިޔުއްވާފައިވާ ޤުރްއާން ތަފްސީރް ޗާޕް ކުރުމަށް މިހާރު ސަޢުދީ އަރަބިއްޔާއަށް ފޮނުވާފައިވާކަމަށް ވެސް އެފަރާތުން ވިދާޅުވިއެވެ.

ޝައިހު ބަކުރުބެ އަވަހާރަވި އިރު ހަތް ބޭފުޅަކާއި އަނބިކަނބަލަކު ދުނިޔޭގައި އެބަ ތިއްބެވި އެވެ. ބަކުރުބެގެ މައްޗަށް ކަށު ނަމާދު ކުރުން އޮންނާނީ މިއަދު މެންދުރު ނަމާދަށް ފަހު އިސްލާމީ މަރުކަޒުގަ އެވެ.

---

## عبدالله عاطف علي

https://www.facebook.com/athiko.osiel/videos/338294205096364/?__cft__[0]=AZXnA0VJx8HbgSO8g7DsAMaVN7nKsrrVvnX0vVSIk0rnso8nAgT0MeTeVvCxty5W4jw8mS5lQ_jaOiJ-fM1yp5Po4zKnExIzFofivNj5iZiv_NR79GhGyaSqPBHqfgqm0r6ESwPbWfqZNamoQviWd9o3hRsFzQk7bBfXuZC8Bey_jt3E4ikCLxIgDa4A7mHIKxZDQLS7-Z4VA0zQlnosGMyl&__tn__=%2CO%2CP-R

ޝައިޚް ބަކުރުބެ! ހިތުން ފިލައިގެންނުދާނެ ޝަޚުސެއް💕
މާތް ﷲ ޝައިޚަށް ސުވަރުގޭގެ އެންމެ މަތީ ދަރަޖަ މިންވަރުކޮށްދެއްވާށި.
آمين يارب العالمين

### alt:

https://www.facebook.com/athiko.osiel/posts/pfbid0YmgaCNt6wUcDns4cM2tNRgVTerwfp3dwFvtFUszwRHMNqaGbmFEMwkT5iiQr2Ro4l?__cft__[0]=AZW8Z85S8G6Z6Lm8hO7p64YTIUp0LDp-gvWRG4Cxm9nf24YPyv6UKktkzw2LTAvBh_CeAkXxjrAOm2wpDhGeIMdcb4QxPd9yz51OB1XV7DX35d2WCWD4Mdt0P2jGjSL7Os1DmcVNdSkvpjspKCiBoouCL5QRcvcYGeNod1p1Btk3Bo4kHv99nRI4CaVdixCykeA&__tn__=%2CO%2CP-R

ސިޔާސީ ކަންކަމާއިގެން ކުރިޔަށް ދާން ބޭނުންވާ ބަޔަކު ހަމަ ކުރިޔަށް ދާންވީއެވެ. ނޭންގި ނަމަވެސް އަދު ދުނިޔޭގައި ނެތް ބަޔަކަށް، އަދި ޚާއްސަކޮށް މި ބިމުގައި ސައްޙަ ޢަޤީދާ ފޯރުކޮށްދިނުމުގައި އަމިއްލަ ފުރާނަ، ޖާނާ މާލު އަދި އަނބިދަރިން ޤުރުބާންކުރި ބަޔަކަށް ލަޢުނަތްދީ، ދެރަބަސް ބުނެ ހަދާތީ ވަރަށް އިޙްތިރާމާއެކު ނޭންގޭ ބަޔަކަށް މަޢުޟޫމާތަށްޓަކައި ބުނެލަދެމެވެ!
އައްޝައިޚް މުޙައްމަދު ބުން އިބްރާޙިމް ޢަލީ އަލް ޖަނާބު އަލް ބާބުލް އަވާލީ {މަޝްހޫރު ނަމުން ނަމަ ބާބުލް އަވާލީ ބޮޑުޝޭޚު} رحمه الله} ވަނީ (2006) ވަނަ އަހަރު މި ފަނާވަނިވި ދުނިޔެއާއި ދާއިމަށް ވަކިވެގެން ގޮސްފައެވެ.
އަދި މަޢުޟޫމާތަށްޓަކައި ލިޔެ ސާފުކޮށްލަދެމެވެ.  
ޅ. ހިންނަވަރު ދަގަނޑުތަޅާގެ އައްޝައިޚް އަބޫބަކުރު އިބްރާހީމް ޢަލީ (رحمه الله) އާއި ބާބުލް އަވާލީގެ، ބޮޑުޝައިޚް އަކީ އެއްބަނޑު އެއްބަފާ، އެއްލޭގެ ދެބެއިންނެވެ. ބަކުރުބެ ވަނީ (2013) ވަނަ އަހުރު ނިޔާވެފައެވެ.
އެހެނީ މިދެބެއިންވެސް ކިޔަވައިގެން އައިސް ރާއްޖޭގެ ދީނީ ކަންކަން އިސްލާޙް ކުރުމުގެ މަސައްކަތްޕުޅު ފެއްޓެވީ އެކުގައެވެ. އަދި އެހާމެ އަނިޔާވެސް އެކުގައި ލިބިގެންނެވެ. ބިންބާޒް (رحمه الله) ގެ އަރިހުން ޢިލްމު އުނގެނުމުގެ ޝަރަފު މި ދެބެއިންނަށްވެސް ވަނީ ލިބިވަޑައިގެންފައެވެ.  
މީގެ ތެރެއިން އެކަކު ތަކުފީރުކޮށް އަނެކަކު ތަކްފީރުގެ ލަގަބުން އެއްކިބާކޮށް ދޫކޮށްލަންޖެހޭ ސަބަބެއް ހަމަ އުޅެއުޅެވެސް ނުފެނުނެވެ.  
މިދެބެއިންނަށްވެސް މާތް الله ހެޔޮ ޖަޒާދެއްވައި، ހެޔޮ ރަޙްމަތްލައްވައި، ޖަންނަތުލް ފިރްދައުސް މިންވަރުކޮށްދެއްވަވާށި!
ޒުވާނުންނެވެ! ނޭންގި ތިބެ މީހުންނަށް ދެރަބަސް ރައްދު ނުކުރާށެވެ. އަދި އަމުދުން ދުނިޔެއަޅައި ގޮސްފައިވާ ބަޔަކަށް އެފަދަ ބަސްތަށް ރައްދު ނުކުރާށެވެ. މާތް الله އަޅަމެންނަށް ހެޔޮ ވިސްނުން ދެއްވައި ޢަފޫކޮށްދެއްވާށި!

### alt:

https://www.facebook.com/athiko.osiel/posts/pfbid0379ssdsZ5T5XNMPnaxte7bSt3noBj3KnjUToXrSUVaKcz5g7WJnBWBWdRqBYcSX6Ql

އަނިޔާގެ ކަނޑުން ކޯރެއްގެ ކޯވަރެއް. ރަން އިލޮށިން ކަދުރުކެއި ޒާލިމެއްގެ އަނިޔާވެރި ވެރިކަމުގައި، ޢާލިމުން މުޖުރިމުންނަށް ހަދައި ޝަރީޢަތްކުރެވި، ހުރަގޭގައި އަނދަގޮޅި ޖެހި ޒަމާނުގެ ވާހަކަ ޝައިޚް ބަކުރުބޭގެ ދުލުން ނުހަނު އަސަރާއެކު ކިޔައިދެއްވި ވީޑިޔޯ ކުލިޕެއް. (ރަޙިމަހުއް الله)
އައްޝައިޚް އަބޫ ބަކުރު އިބުރާހީމް (ހިންނަވަރީ) އާއި ޝައިޚްގެ އެއްބަނޑު އެއްބަފާ ބޭބެ ޝައިޚް މުޙައްމަދު އިބުރާހީމް (ބާބުލް އަވާލީ) ގެ މައްޗަށް ދަޢުވާ އުފުލީ ( ރައީސަށް ލިބިދީފައިވާ ޙައްޤަކަށް އަރައިގެންފައި ވުމާއި، ރާއްޖޭގައި އޮތް ދީނީ އެއްބައިވަންތަކަން ނަގާލި ކަމުގެ މައްޗަށެވެ.) އެދެބެއިންނަށް އަނިޔާވެރި ޝަރީޢަތެއް ކުރެވި، ދެބެން ރާއްޖޭގެ ދެރަށަކަށް އަރުވާލެވުނު ދުވަސް ބަކުރުބޭގެ ދުލުން ކިޔައިދެނީ.
ލިބިފައިހުރި މަޢުލޫމާތު ގޯސް ނޫންނަމަ މިދެބެންގެ މައްޗަށް ޙުކުމް ކުރުމަށް ފަހު ޝައިޚް ބަކުރުބެ (1 އަހަރަށް) އަރުވާލެވުނީ ވ. ކެޔޮދޫ އަށެވެ. އަދި ޝައިޚް މުޙައްދު އިބުރާހީމް (7 އަހަރަށް) އަރުވާލެވުނީ ލ. ކަޅައިދޫއަށެވެ.
ނަމަވެސް ބޮޑު ޝޭޚު އަރުވާލިތާ އަހަރެއްވެސް ނުވަނީސް އަލުން އަނބުރާ ގެނަސް ޝަރީޢަތް ކުރެވި، ކުރިން ކުރި ޙުކުމް (މުރާޖާކުރެވި) އެއްވެސް މުއްދަތެއް ނެތްގޮތަށް ގާމާދޫ ޖަލުގައި ބަންދުކުރެވުނެވެ. އެއީ ޝައިޚްބެ އަރުވާލެވުނު ރަށުގެ ރައްޔިތުންނާއި އެ އަތޮޅުގެ (ލާމު އަތޮޅުގެ) ރައްޔިތުން ޝައިޚްބޭގެ ދަރުސްތަކާއި، ވަޢުޟުތަށް އަޑު އައްސަވަން ވަޑައިގަނެ، ރައްޔިތުންގެ ތެރެއިން ގިނަބަޔަކު ޝައިޚްބޭގެ ގޮވާލުންތަކަށް ޢިޖާބަދީ (ޙައްޤަށް)، ސުންނަތާ އެއްގޮތަށް މީސްތަކުންގެ އުޅުމާއި ގުޅުންތަށް ބަދަލުވާތަން ފެނި، އަތޮޅުގެ ހަމަޖެހުމާއި ދީނީ އެއްބައިވަންތަކަން ގެއްލިގެން ކަމަށް ބުނެ އަނެއްކާވެސް ޙައްޔަރަށް ދާން ޖެހުނީއެވެ.
އެފަހުން މަރުދުވާހާ ޖެހެންދެންވެސް މިނިވަންކޮށްފައި ނުވެއެވެ. ބައެއްފަހަރު ބަލިވުމުން ގެޔަަށް، އަނެއްކާވެސް ދުވަސްކޮޅެއްކޮށްލާފައި ވެރިޔާ ހިތްޕުޅަށް އެރުމުން ޖަލަށް، ޖަލުން ގެޔަށް ގެންގޮސް ގެނަސް، މިފަދަގޮތަކަށް ތަޅުވަމުން ގެންދެވީއެވެ. ޝައިޚްބެ ނިޔާވިއިރު ވެސް އެއީ ޖަލުން މިނިވަންކޮށްފައި ހުރި ބޭފުޅެެއް ނޫންކަމަށް ގާތްމީހުން ބުނޭ.
الله ތަޢާލާ މިބޭބޭކަލުންނަށް ފުއްސްވައި، ރުއްސަވައި، ރަޙުމަތްލައްވައި، ޖަންނަތުލް ފިރުދައުސްގައި ލައްވަވާށި!

### comment:

Adam Nishan Ali Adam
ބާބުލް އަވާލީ ބޮޑު ޝެއިޚް އަރުވާލެވިފައި ހުންނެވީ ލ.ކަޅައިދޫގައި. އެއީ އަޅުގަނޑުގެ މަންމަގެ ރަށް.
ޝެއިޚްގެ ދަޢުވަތުން ކުޑަ ދުވަސްކޮޅެއްގެ ތެރޭގައި މުޅި ރަށަށް ދީނީ ބޮޑު އިންޤިލާބެއް އައި.
އެގޮތުން ގިނަ ބަޔަކު ބަރާބަރަށް ފަރުޟު 5 ނަމާދު ކުރަން ފަށައި، އަންހެނުން ބޮޑު ބުރުޤާއަޅައި ފިރިހެނުންވެސް ތުނބުޅި ބަހައްޓަން ފެށި.
رحمه الله رحمة واسعة وأسكنه فسيح جناته.

---

### Mohamed Samah

https://www.facebook.com/divehi.darin.2025/posts/pfbid02W4reTMpgDDvEzq51NypYFgAGw2vYpBc2QwYpwLrwjh8zpJpNNyBMznAcKZyNjxGtl?__cft__[0]=AZVNEnITOj5tNsCY-WxH19qhFCDn5LLP9p_ZFtInNQo6_qkj9eTAvs1HAS-HvYz0ZPlPMkTJ_2fzbQ2JIVT3yqMJrtX0fOaWKduaS2dnA7cOwz1Sr_3q5tokZfgnSyr1lWlocx2Um84zvpPUGLY7XpPlHGVhxTyW1xyHkkC5vF-tYw&__tn__=%2CO%2CP-R

~ 👈 ބަކުރުބެ ޝައިޚު ފޯނަށް އަރަބި ބަހުން އައިއްސަ އިން މެސެޖު..
އަޅުގަނޑުގެ ފޯނަށް އަރަބި ބަހުން އައިއްސަ އިން މެސެޖެކެވެ. އެ މެސެޖު އަޅުގަނޑު ތިބޭފުޅުންނަށް ދަންނަވާލާނަމެވެ. އެމެސެޖު އަޅުގަނޑު އެދުވަހުއްސުރެ ފަށާއިގެން ލިޔެފަ އޮންނާނެއެވެ. ހަދިޔާ އަކީ އެއީ އަނެއްހެން ބޮޑު ފައިސާތަކެއް ނޫންނެއްކަމަކު ރަނގަޅު އެއްޗެކަށް ވެދާނެއްނުންދޯއެވެ. ؟
އަރަބި ބަހުން ކޮންމެވެސް ބޭކަލަކު ފޮނުވާފައި އޮތް މެސެޖެއް މިއީ. މިމެސެޖު މިއީ ތަންކޮޅެއް އިބްރަތްތެރި އެއްޗަކަށް ވާތީ އަޅުގަނޑު ހަމަ އިޚްލާޞްތެރި ތެދުވެރި އަޚުންތަކަކާއި އުޚުތުންތަކަކަށް މި ހަނދާން ކޮށްލާދޭހިތްވާތީ، ފައިދާ އެއް ކޮށްފާނެތީ ދަންނަވާލާހިތްވަނީ އިނގޭތޯ؟
މީގަ މިކިޔަނީ،
'ޤަބުރު ކަލެއަށް އެބަގޮވައޭ، ކަށްވަޅު ކަލެޔަށް ގޮވަނިއްޔޭ. އޭތި އެބަ ބުނެޔޭ، އަހުރެންނަކީ އެކަނިވެރިކަމުގެ ގޯއްޗޭ. ކަލޭގެ ޤުރުއާން ކިޔެވުން ލައްވާށޭ އެތަން މުނިއަވަސް ފިލުވާއި އެއްޗަކަށް .އިނގޭތޯ؟ އަހަރެންނަކީ އެކަނިވެރިކަމުގެ ގޯއްޗޭ، ކަލޭގެ މުނިއަވަސް ފިލުވާ އެއްޗެއްކަމުގައި އެތާނގައި ޤުރުއާން ކިޔެވުން ހަދާލާށޭ. އޭގެ މާނައަކީ ޤުރުއާން ގިނައިން ކިޔަވަންޏާއި ކަށްވަޅުގަ މުނިއަވަސް ފިލުވަން ހުންނާނެއެވެ.
މިއީ އެއްބަސް އޭނާ ބުނެފަ އޮތް، އަނެއް ބަސް
އަހަރެންނަކީ އަނދިރިކަމުގެ ގޯއްޗޭ. ފަހެ ކަލޭ އަހަރެން އަލި ކޮށްދޭށޭ ރޭއަޅުކަން ކޮށްގެން. އިނގިއްޖެތޯ؟ ރޭއަޅުކަން ކުރީމާ ކަށްވަޅު އަލިވާނެކަމުގެ ދަލީލު ވެސް ހުރޭ . ދެތިން ހަތަރު ކަލިމައެއް އިނީ.
އަނެއް ކަލިމައަކީ  
އަހަންނަކީ ވެލީގެ ގޯއްޗޭ. އެތެދު ވާހަކައެއްތާއި ވެލިގަނޑެއް މީ. ކަލޭ އެތާގައި ތަންމަތި އަޅާށޭ، ސޯލިޚް އަމަލު ކޮށްގެން. މިއީ ތިންވަނަ ވަޞިއްޔަތް.
ހަތަރުވަނަ ވަޞިއްޔަތުގައި މި އަންގަވަނީ އަހަންނަކީ ނަކީރު، މުންކަރު ދެބޭކަލުންގެ ގޯއްޗޭ. ފަހެ ޝަހާދަތުގެ ދެކަލިމަ ކިޔުން ގިނަކުރާށޭ. އެހެންވީމާ މިމެސެޖް އަޅުގަނޑަށް ވަރަށް އިބްރަތްތެރި އެއްޗަކަށް ވެއްޖެ. އެހެންވީމެ އަޅުގަނޑުގެ ލޯބިވާ އަޚުންނާއި އުޚުތުންނަށް ހަދިޔާއެއް ގޮތަށް މިހަނދާން ކޮށްލަދިނީ. ﷲ ހެޔޮ ތައުފީޤު ދެއްވާށި. آمين يارب العالمين 🤲

- އަބޫބަކުރު ހިންނަވަރީ ރަޙިމަހުﷲ

---

## dhiislam

### ޝެއިޚް ބަކުރުބެ އަވަހާރަ ވުމާގުޅިގެން އަދާލަތު ޕާޓީން ޝައިޚްގެ އާއިލާއަށް ތައުޒިޔާ ދަންނަވައިފި

https://dhiislam.com/34710

ފަޟީލަތުއްޝައިޚް ޢަބޫބަކުރު އިބްރާހިމް ޢަލީ އަވަހާރަވުމާ ގުޅިގެން ޢަދާލަތު ޕާޓީގެ ޢިލްމުވެރިންގެ މަޖިލީހުގެ ނަމުގައާއި ޢަދާލަތު ޕާޓީގެ މެމްބަރުންގެ ނަމުގައި ތައުޒިޔާ ދަންނަވައިފިއެވެ.

އަދާލަތު ޕާޓީން ޝެއިޚް ބަކުރުބެގެ އާއިލާއަށް ތައުޒިޔާ ދެންނެވުމުގެ ގޮތުން ނެރުނު ނޫސްބަޔާނުގައި ޝެއިޚް ބަކުރުބެ ވަނީ ރާއްޖޭގެ ރައްޔިތުންގެ މެދުގައި އިސްލާމް ދީނުގެ ދަޢުވަތު ފޯރުކޮށްދެއްވުމަށްޓަކައި ވަރަށް ބުރަ މަސައްކަތްތަކެއް ކުރައްވާފައި ވާކަން ހާމަކޮށްފައިވެއެވެ. އެގޮތުން ރާއްޖޭގެ އެކި ކަންކޮޅުތަކުގައި އިސްލާމްދީނުގެ ދަޢުވަތު ފޯރުކޮށްދެއްވުމަށްޓަކައި ދަރުސްތަކާއި ޢިލްމީ ފޯރަމްތަކުގައި ބައިވެރިވެ ވަޑައިގެންފައި ވާކަމަށާއި ތަފާތު މަޢުޟޫތަކަށް ފޮތްތައް ލިޔުއްވާފައި ވާކަމަށްވެސް ނޫސްބަޔާނުގައި ވެއެވެ.

ޝައިޚް ބަކުރުބެގެ ފާފަތައް ފުއްސަވައި އޭނާގެ ފުރާނަފުޅަށް ސުވަރުގޭގެ ދާއިމީ ނިއުމަތް ދެއްވުން އެދި ދުޢާ ކުރާކަމަށް ވެސް އަދާލަތު ޕާޓީގެ ނޫސްބަޔާނުގައި ވެއެވެ.

ޝެއިޚް ބަކުރުބެ، ނިޔާވީ އައިޖީއެމް ހޮސްޕިޓަލްގެ އައިސީޔޫގައި ފަރުވާދެމުން އަންނަނިކޮށް ރޭ ފަތިހުގެ ވަގުތެއްގައެވެ. އަދި ޝެއިޚް ބަކުރުބެގެ މައްޗަށް ކަށުނަމާދު ކުރެވިފައިވަނީ މިއަދުގެ މެންދުރު ނަމާދަށްފަހު އިސްލާމީ މަރުކަޒުގައެވެ.

---

### ޝައިޚް ބަކުރުބެ ގެ ޖަނާޒާ މިއަދު މެންދުރު ނަމާދަށްފަހު އިސްލާމީ މަރުކަޒުގައި

https://dhiislam.com/34710

ޝައިޚް ބަކުރުބެ ގެ ޖަނާޒާ މިއަދު މެންދުރު ނަމާދަށްފަހު އިސްލާމީ މަރުކަޒުގައި އޮންނާނެކަމަށް ބަކުރުގެ ޢާއިލާއިން ހާމަކޮށްފިއެވެ.

ހާޓްއެޓޭކެއް ޖެހިވަޑައިގަތުމަށް ފަހު ދިގު މުއްދަތަކަށް ހޮސްޕިޓަލްގައި ފަރުވާ ހޯއްދަވަމުން އަންނަނިކޮށް ޝެއިޚު އަބޫބަކުރު އަވަހާރަވީ ރޭ ފަތިހު 4:20ގައެވެ. ޝައިޚް ބަކުރުބެ މިހާރު އޮންނެވީ އާސަހަރައިގައި ކަމަށާއި މޫނު ދެއްކުން ހެނދުނު 10.00 ން 11.30 އަށް ކުރިޔަށް ދާނެކަމަށް ޢާއިލާގެ ފަރާތުން މަޢުލޫމާތު ދެއެވެ.
ޝައިޚް ބަކުރުބެ ގެ މައްޗަށް ކުރެވޭ ކަށުނަމާދު އޮންނާނީ މިއަދު މެންދުރު ނަމާދަށް ފަހު އިސްލާމީ މަރުކަޒު ގައެވެ.

ވީހާވެސް ގިނަ ފަރާތްތަކުން ކަށު ނަމާދުގައި ބައިވެރިވެވަޑައިގަތުމަށް އަޢިލާގެ ފަރާތުން އެދިލައްވައެވެ.

ޝެއިޚް ބަކުރުބެ އަވަހާރަވި އިރު އުމުރުފުޅަކީ 72 އަހަރެވެ. އަދި އަވަހާރަވި އިރު ހަތް ކުދިންނާއި އަންބަކު ވެސް ދުނިޔޭގައި އެބަ އިންނެވި އެވެ.

---

### ޝައިޚް ބަކުރުބެ: ކީރިތި ޤުރުއާނުގެ ދިވެހި ތަރުޖަމާކޮށްފައިވާ މަދު ބޭފުޅުންގެ ތެރޭގައި

https://dhiislam.com/71318

މީގެ ފަންސާހަކަށް އަހަރު ކުރިއަށް ޖެހިލާއިރު، ދިވެހިރާއްޖޭގައި ދީނުގެ ޢިލްމު އުނގެނިގެން ތިއްބެވި ޝެއިޚުންނާއި ޢަރަބި ބަސް ކިޔަވައިގެން ތިއްބެވި ބޭފުޅުން، އެހާ ގިނަކަމަށް ފެންނާކަށް ނެތެވެ. އެހެންނަމަވެސް އޭގެ ފަހުން ދެން އަޅުގަނޑުމެން ރާއްޖޭގައި ދީނުގެ ޢިލްމާއި އަދި ޢަރަބި ބަސް އުނގެނެމުން ދިޔަ ބޭފުޅުންގެ ޢަދަދު ދިޔައީ ދުވަހެއް ދުވަހަކަށް އިތުރުވަމުންނެވެ. ކޮންމެއަކަސް މިއަދު، އަޅުގަނޑުމެންގެ ރާއްޖޭގެ ނިސްބަތަށް ބަލާއިރު ޢަރަބި ބަހާއި ދީނުގެ ޢިލްމު ޙާޞިލްކޮށްގެން ތިއްބެވި ބޭފުޅުން ވަރަށް ބައިވަރު އެބަ ތިއްބެވިއެވެ.

އެހެންނަމަވެސް ދީނީ ފޮތްތައް ލިޔުއްވުމާއި، އަދި އަރަބި ފޮތްފޮތުގެ ތަރުޖަމާ ކުރެވިފައިވަނީ ވަރަށްވެސް މަދުންނެވެ. މިކަން މިއަދު އަޅުގަނޑުމެންގެ ރާއްޖެއިން ލިބެން ހުރި ދީނީ ފޮތްތަކުގެ ޢަދަދަށް ބަލާލުމުންވެސް އެނގިދެއެވެ. އަދި ވަކީން ޚާއްޞަކޮށް މިހާރުގެ ގިނަ ޢިލްމުވެރީން، ދީނީ މަޟޫޢުތަކަށް ލިޔެފައިވާ ފޮތްތައް ވަރަށްވެސް މަދެވެ. އޭގެ އެތައް ސަބަބުތަކެއް ހުރުންވެސް އެކަށީގެންވެއެވެ. އެހެންނަމަވެސް ޙަޤީޤަތަކީ ކުރީގެ ގިނަ ޢިލްމުވެރިންނާއި ޚިލާފަށް މިހާރުގެ ގިނަ ޢިލްމުވެރިން ފޮތްތައް ލިޔުއްވުމަށް މާބޮޑު ސަމާލުކަމެއް ދެއްވާފައި ނެތްކަމެވެ.

ކޮންމެއަކަސް އަޅުގަނޑުމެން ރާއްޖެ އިސްލާމްވިތާ އެތައް އަހަރެއް ފާއިތުވެގެން ގޮސްފައިވާ އިރުވެސް، މިއަދާއި ހިސާބަށް އަޅުގަނޑުމެންނަށް، ﷲ ތަޢާލާގެ ކީރިތި މޫރިތި އާޔަތްތައް ހިމެނޭ ކީރިތި ޤުރުއާނުގެ ފުރިހަމަ ދިވެހި ތަރުޖަމާއެއް ލިބިފައެއް ނުވެއެވެ. ރާއްޖޭގެ ތާރީޚްގެ ތެރެއަށް ނަޒަރު ހިންގާލާއިރުވެސް، މިމަސައްކަތް ކުރައްވާފައިވަނީ ވަރަށް މަދު ބޭކަލުންކޮޅެއްކަން އެނގެއެވެ. މިވާހަކަ، މުޙައްމަދު ޖަމީލް ދީދީ ލިޔުއްވާފައިވާ ސޫރަތުލް ބަޤަރާގެ ތަފްސީރު ފޮތް "بيان" ގައި، 'ޗާޕްކުރި ފަރާތުގެ ބަޔާނުގައި ނޮވެލްޓީ ޕްރިންޓަރސްގެ ވެރިޔާ، ޢަލްފާޟިލް ޢަލީ ހުސައިން ބަޔާންކުރައްވާފައިވެއެވެ. މިގޮތުން މިހާތަނަށް ކީރިތި ޤުރުއާނުގެ ދިވެހި ތަރުޖަމާ ކުރެއްވި ކަމަށް ބަޔާން ކުރައްވާފައިވަނީ، ފަސް ވަރަކަށް ފަރާތުންނެވެ.

މިގޮތުން އެފޮތުގައި އެންމެ ފުރަތަމަ ދިވެހި ބިމުގައި ދިވެހި ތަރުޖަމާއެއް ކުރެއްވި ބޭފުޅެއްކަމަށް ބަޔާން ކުރައްވާފައިވަނީ ޝެއިޚް އަބޫބަކުރު އިބްރާހީމް ޢަލީކަމުގައެވެ. އަދި ހަމައެހެންމެ އެންމެ ފުރަތަމަ ދިވެހި ބަހުން ކީރިތި ޤުރުއާނުގެ ތަރުޖަމާއެއް ލިޔުއްވި ބޭފުޅަކީ އަލް މަރްޙޫމް މަލިންގޭ ޙުސައިން ދީދީއެވެ. އެއީ މީގެ ފަންސާސް އަހަރު ކުރިން އިންޑިޔާގައި ހުންނަވައިގެން ކުރައްވާފައިވާ ތަރުޖަމާއެކެވެ. ދެން ސ.ހިތަދޫ ޙުސައިން ރަހާވެސް ކީރިތި ޤުރުއާނުގެ ތަރުޖަމާ ސޫރަތުލް ޤަޞަޞްއާއި ޙިސާބަށް ކުރެއްވެވިއެވެ. އެތަރުޖަމާގެ ނުނިމި އޮތްބައި ނިންމެވިކަމަށްވަނީ އެބޭފުޅާގެ ދަރިވަރެއް ކަމުގައި ބަޔާން ކުރައްވާފައިވެއެވެ. ދެން އޭގައި ބަޔާން ކުރައްވާފައިވަނީ ރައީސް އިބްރާހިމް ނާޞިރުގެ ވެރިކަމުގައި ކުރެއްވެވި ތަރުޖަމާގެ ވާހަކައާއި، އަދި މިހާރުގެ ސަރުކާރުން ކުރައްވާފައިވާ ދިވެހި ތަރުޖަމާގެ ވާހަކައެވެ. ދެން އޭގެ އިތުރުން ކީރިތި ޤުރުއާން ދިވެހި ބަހަށް ތަރުޖަމާކޮށްދެއްވުމަށް އަގުހުރި މަސައްކަތްތަކެއް ކޮށްދެވި ބޭފުޅުންގެ ތެރޭގައި އަލް މަރްޙޫމް ޝެއިޚް ޙުސައިން ޞަލާޙުއްދީން، އަލް މަރްޙޫމް ޢަބްދުﷲ ފަހްމީ ދީދީ، އަލް މަރްޙޫމް ޝެއިޚް މުޙައްމަދު ޖަމީލް ދީދީ، އަދި އަލް މަރްޙޫމް ޙާފިޒް އާދަމް ސަޢީދުގެ ވާހަކަ ބަޔާންކުރައްވާފައިވެއެވެ.

އަލްފާޟިލް ޢަލީ ޙުސައިން ބަޔާން ކުރައްވާފައިވާ ގޮތުގައި، ޝެއިޚް އަބޫބަކުރު އިބްރާހީމް ޢަލީ ކުރެއްވެވި ދިވެހި ތަރުޖަމާ ޗާޕްކުރުމުގެ މަސައްކަތް މިހާރު ކުރިޔަށް ދަނީއެވެ. ކޮންމެއަކަސް މިހާރު ދިވެހި ބިމުގައި ތިއްބެވި ދީނީ ޢިލްމުވެރިންގެ ތެރެއިން ޝެއިޚް އަބޫބަކުރު އިބްރާހީމް ޢަލީއަކީ، ދިވެހި ލޮބުވެތި މުސްލިމް އަޚުންނާއި އުޚްތުންނަށް ވަރަށް ފައިދާ ކުރަނިވި އެތައް އެއްޗެއް ލިޔުއްވާފައިވާ ބޭފުޅެކެވެ. މިގޮތުން އެންމެ ފާހަގަކޮށްލެވެނީ، ޝެއިޚް ލިޔުއްވާފައިވާ ތައުޙީދު ފޮތެއް ކަމުގައިވާ "دُرُوسٌ من التَوحِيد – ތައުޙީދުގެ ފިލާވަޅުތައް" މިފޮތެވެ. އަދި މިނޫނަސް ޝެއިޚްވަނީ އެތައް ފޮތެއް ލިޔުއްވަވައި ތަރުޖަމާ ކުރައްވާފައެވެ، ޝެއިޚްގެ ބައެއް ލިޔުންތައް، އަޅުގަނޑުމެން މިދަނީ މިސައިޓުގައިވެސް ޝާޢިއު ކުރަމުންނެވެ. ކޮންމެއަކަސް ދިވެހި ލޮބުވެތި ރައްޔިތުންނަށް މިފޮތްތައް ފެންނަންނެތީ، ފޮތްތައް ފާސްކުރެވިފައި ނުވާތީއެވެ. އެހެންކަމުން މިހާރު ޝެއިޚްގެ ބައެއް ފޮތްތައް ވަނީ ފާސް ކުރުމަށްޓަކައި އިސްލާމީ ކަންތައްތަކާއި މަތީ މަޖިލީހަށްވެސް ހުށާހަޅާފައެވެ.

ﷲގެ އިރާދަފުޅާއި އެކު އަދި އެހެން ފަހަރަކުން، ޝެއިޚް ލިޔުއްވައި އަދި ތަރުޖަމާ ކުރައްވާފައިވާ ފޮތްތަކުގެ ތަފްޞީލުތައް ގެނެސްދިނުމަށް މަސައްކަތް ކުރަމުންދާ ވާހަކަ ބުނާ ޙާލު ވަކިވެލަމެވެ. وبالله التوفيق.
شيخ أبو بكر إبراهيم علي (ބަކުރުބެ) ލިޔުއްވާފައިވާ ބައެއް ފޮތް:

- ފިރިހެނުންނާއި އަންހެނުން ހަމަހަމައެއް ނުވާނެ !
- ތުނބުޅި ދިގުކުރުމުގެ ވާޖިބުކަން. (ތަރުޖަމާ(
- ތަޞްވީރު ކުރެހުމުގެ ޙުކުމް.
- ޙައްދުތައް ޤާއިމް ކުރުމުގެ ވާޖިބުކަން.
- ނަމާދުގެ އަޑުހަރުކޮށް ބިސްމި ކިޔުމަކީ ސުންނަތާއި ދުރުގޮތެއް.
- އެއްވެސް މީހަކު މަޛްހަބަކަށް ތަޢާއްސަބުވުން ހުއްދައެއް ނޫން.
- ފިރިހެނުންނާއި އަނހެނުން ހަމަހަމައެއް ނޫން.

---

### ޝައިޚް ބަކުރުބެ އަވަހާރަވެއްޖެ

https://dhiislam.com/71314

ޅ. ހިންނަވަރު، އަޖްޔާދު, އައްޝައިޚް އަބޫބަކުރު އިބްރާހީމް ޢަލީ (ޝައިޚް ބަކުރުބެ) އަވަހާރަވެއްޖެއެވެ.

ދީނީ ގޮތުން މީހުން ހޭލުންތެރިކުރުމުގެ ރޮނގުން ގިނަ ހިދުމަތްތަކެއް ކުރައްވާފައިވާ ޝައިޚް ބަކުރުބެ، ނިޔާވީ އައިޖީއެމް ހޮސްޕިޓަލްގެ އައިސީޔޫގައި ފަރުވާދެމުން އަންނަނިކޮށް ރޭ ފަތިހުގެ ވަގުތެއްގައެވެ. ބަކުރުބޭ ނިޔާވިއިރު ޢުމުރަކީ 72 އަހަރެވެ.

ޝައިޚް ބަކުރުބެ މިހާރު އޮންނެވީ އާސަހަރައިގައި ކަމަށާއި މޫނު ދެއްކުން ހެނދުނު 10.00 ން 11.30 އަށް ކުރިޔަށް ދާނެކަމަށް ޢާއިލާގެ ފަރާތުން މަޢުލޫމާތު ދެއެވެ.

ޝައިޚް ބަކުރުބެ ގެ މައްޗަށް ކުރެވޭ ކަށުނަމާދު އޮންނާނީ މިއަދު މެންދުރު ނަމާދަށް ފަހު އިސްލާމީ މަރުކަޒު ގައެވެ. ވީހާވެސް ގިނަ ފަރާތްތަކުން ކަށު ނަމާދުގައި ބައިވެރިވެވަޑައިގަތުމަށް އަޢިލާގެ ފަރާތުން އެދިލައްވައެވެ.

ގުޅުންހުރި ލިޔުން: ޝައިޚް ބަކުރުބެ: ކީރިތި ޤުރުއާނުގެ ދިވެހި ތަރުޖަމާކޮށްފައިވާ މަދު ބޭފުޅުންގެ ތެރޭގައި

ޝައިޚް ބަކުރުބެ އަކީ، އެންމެ ފުރަތަމަ މަދީނާ ޔުނިވާރސިޓީން ތަޢުލީމް ހާސިލްކުރި ދަރިވަރުންގެ ތެރޭގައި ހިމެނޭނޭ ބޭފުޅެކެވެ. އަދި ޝައިޚް އަކީ ޝައިޚް ބިންބާޒް ރަޙިމަހުﷲގެ ދަރިވަރެއްވެސް މެއެވެ. ދީނީ ގޮތުން މީހުން ހޭލުންތެރިކުރުމުގެ ގިނަ މަސައްކަތްތަކެއް ކުރައްވައި، ހާއްސަކޮށް ޒުވާނުންގެ މެދުގައި ދީނީ ހޭލުންތެރިކަން އިތުރުކުރެއްވުމަށް ވެސް ގިނަ މަސައްކަތްތަކެއް ކުރެއްވި ބޭފުޅެކެވެ. މީގެ އިތުރުން ޝައިޚް ބަކުރުބެ އަކީ، އިސްލާމިކް ފައުންޑޭޝަން އޮފް މޯލްޑިވްސް (އައިއެފްއެމް)ގެ އިލްވެރިންގެ ގޮފީގެ ރައީސް އެވެ. “ޞަޙީޙް މުސްލިމް” ޙަދީޘް ފޮތް ދިވެހި ބަހަށް ތަރުޖަމާ ކުރެއްވުމުގެ މަސައްކަތް ޝައިޚް އަބޫބަކުރު އިބްރާހީމް (ބަކުރުބެ) ވަނީ 15 ނޮވެމްބަރު 2012 ފައްޓަވައިފައެވެ.

ޝައިޚް ބަކުރުބެ ގެ ފުރާނައަށް މާތްﷲ ރަޙުމަތްލައްވައި، ސުވަރުގޭގެ ދާއިމީ ނިޢުމަތް ދެއްވުން އެދި ދުޢާކުރަމެވެ. އަދި ދިއިސްލާމްގެ ޓީމުން ޝައިޚް ބަކުރުބޭގެ ޢާއިލާގެ މެމްބަރުންނަށް އިޚްލާޞްތެރިކަމާއެކު ތައުޒިޔާ ރައްދުކުރަމެވެ.

### ޝެއިޚް ބަކުރުބެގެ ހަށިކޮޅު ފަސްދާނުލައިފި

https://dhiislam.com/71386

ހާޓްއެޓޭކެއް ޖެހިވަޑައިގަތުމަށް ފަހު ދިގު މުއްދަތަކަށް ހޮސްޕިޓަލްގައި ފަރުވާ ހޯއްދަވަމުން އަންނަނިކޮށް ރޭ ފަތިހު އަވަހާރަވި ޝެއިޚް ބަކުރުބެގެ ހަށިކޮޅު މިއަދު ފަސްދާނުލައިފިއެވެ.

ދީނީ ގޮތުން މީހުން ހޭލުންތެރިކުރުމުގެ ރޮނގުން ގިނަ ހިދުމަތްތަކެއް ކުރައްވާފައިވާ ޝައިޚް ބަކުރުބޭ ނިޔާވިއިރު ޢުމުރަކީ 72 އަހަރެވެ. އަދި އަވަހާރަވި އިރު ހަތް ކުދިންނާއި އަންބަކު ވެސް ދުނިޔޭގައި އެބަ އިންނެވިއެވެ.

ޝެއިޚް ބަކުރުބެ ފަސްދާނުލެވުނީ މިއަދު މެންދުރު ފަހުގެ ވަގުތެއްގައި އާސަހަރާގައެވެ. އަދި ކަށުނަމާދުކުރެވުނީ މިއަދުގެ މެންދުރު ނަމާދަށްފަހު އިސްލާމީ މަރުކަޒުގައެވެ.

---

### ޝައިޚް އަބޫބަކުރު އިބްރާހިމް އަވަހާރަވުމަކީ ދިވެހިރާއްޖެއަށް ލިބުނު ވަރަށް ބޮޑު ހިތާމައެއް: ޝައިޚް ޝަހީމް

އައްޝައިޚް އަބޫބަކުރު އިބްރާހިމް އަވަހާރަވުމަކީ ދިވެހިރާއްޖެއަށް ލިބުނު ވަރަށް ބޮޑު ހިތާމައެއް އިސްލާމިކް މިނިސްޓަރ އައްޝައިޚް މުޙައްމަދު ޝަހީމް ޢަލީ ސައީދު ވިދާޅުވެއްޖެއެވެ.

ޝައިޚް ޝަހީމް ވިދާޅުވީ "ޝައިޚް ބަކުރުބެއަކީ ކީރިތި ޤުރުއާންގެ ތަފްސީރު ދިވެހިބަހުން ލިޔުއްވާ ނިންމަވާފަވާ ބޭފުޅެއްކަމަށާއި ބަކުރުބެ އަވަހާރަ ވުމަކީ ދިވެހިރާއްޖެއަށް ލިބުނު ވަރަށް ބޮޑު ހިތާމައެއް ކަމަށާއި ޝައިޚްއަށް ސުވަރުގޭގެ މަތިވެރި ނިޢުމަތް ދެއްވުން އެދި ދުޢާކުރާ"ކަމަށެވެ.

ޝައިޚް ބަކުރުބެ އަކީ، އެންމެ ފުރަތަމަ މަދީނާ ޔުނިވާރސިޓީން ތަޢުލީމް ހާސިލްކުރި ދަރިވަރުންގެ ތެރޭގައި ހިމެނޭނޭ ބޭފުޅެކެވެ. އަދި ޝައިޚް އަކީ ޝައިޚް ބިންބާޒް ރަޙިމަހުﷲގެ ދަރިވަރެއްވެސް މެއެވެ. ދީނީ ގޮތުން މީހުން ހޭލުންތެރިކުރުމުގެ ގިނަ މަސައްކަތްތަކެއް ކުރައްވައި، ހާއްސަކޮށް ޒުވާނުންގެ މެދުގައި ދީނީ ހޭލުންތެރިކަން އިތުރުކުރެއްވުމަށް ވެސް ގިނަ މަސައްކަތްތަކެއް ކުރެއްވި ބޭފުޅެކެވެ. މީގެ އިތުރުން ޝައިޚް ބަކުރުބެ އަކީ، އިސްލާމިކް ފައުންޑޭޝަން އޮފް މޯލްޑިވްސް (އައިއެފްއެމް)ގެ އިލްވެރިންގެ ގޮފީގެ ރައީސް އެވެ. “ޞަޙީޙް މުސްލިމް” ޙަދީޘް ފޮތް ދިވެހި ބަހަށް ތަރުޖަމާ ކުރެއްވުމުގެ މަސައްކަތް ޝައިޚް އަބޫބަކުރު އިބްރާހީމް (ބަކުރުބެ) ވަނީ 15 ނޮވެމްބަރު 2012 ފައްޓަވައިފައެވެ.

ޝައިޚް ބަކުރުބެ، ނިޔާވީ އައިޖީއެމް ހޮސްޕިޓަލްގެ އައިސީޔޫގައި ފަރުވާދެމުން އަންނަނިކޮށް ރޭ ފަތިހުގެ ވަގުތެއްގައެވެ. ޝައިޚް ބަކުރުބެ ގެ މައްޗަށް ކުރެވޭ ކަށުނަމާދު އޮންނާނީ މިއަދު މެންދުރު ނަމާދަށް ފަހު އިސްލާމީ މަރުކަޒު ގައެވެ. ވީހާވެސް ގިނަ ފަރާތްތަކުން ކަށު ނަމާދުގައި ބައިވެރިވެވަޑައިގަތުމަށް އަޢިލާގެ ފަރާތުން އެދިލައްވައެވެ.

---

### ޞަޙީޙް މުސްލިމް ދިވެހި ބަހަށް ތަރުޖާމާ ކުރެއްވުމުގެ މަސައްކަތް ޝައިޚް ބަކުރުބެ ފައްޓަވައިފި

https://dhiislam.com/34710

"ޞަޙީޙް މުސްލިމް" ޙަދީޘް ފޮތް ދިވެހި ބަހަށް ތަރުޖަމާ ކުރެއްވުމުގެ މަސައްކަތް ޝައިޚް އަބޫބަކުރު އިބްރާހީމް (ބަކުރުބެ) ފައްޓަވައިފި އެވެ.

"ދިއިސްލާމް" އަށް މަޢުލޫމާތު ދެއްވަމުން ޝައިޚް ބަކުރުބެ ވިދާޅުވީ މި ފޮތުގެ ތަރުޖަމާ ކުރެއްވުމުގެ މަސައްކަތް މިހާރު ކުރައްވަމުން ގެންދަވާ ކަމަށާއި، ތަރުޖަމާ ނިމޭ ވަރަކުން "ދަރުމަ" މަޖައްލާގައި ޝާއިޢު ކުރެވެމުންދާނެ ކަމަށެވެ. އަދި ތަރުޖަމާގެ މުޤައްދިމާ ނިންމެވުމަށް ފަހު މިހާރު ޝާއިޢުކުރުމަށް ޙަވާލުކުރައްފައިވާ ކަމަށް ޝައިޚް ވިދާޅުވި އެވެ.

އިސްލާމިކް ފައުންޑޭޝަން އޮފް ދި މޯލްޑިވްސް (އައިއެފްއެމް) ގެ ޢިލްމުވެރިންގެ މަޖިލީހުގެ ރައީސްކަމުގެ މަޤާމުގައި ހުންނެވި ޝައިޚް ބަކުރުބެ ވިދާޅުވީ "ޞަޙީޙް މުސްލިމް" ތަރުޖަމާކުރެއްވުމުގެ މަސައްކަތް އެއްކޮށް ނިމުމުން ފޮތެއްގެ ސިފައިގައި ނެރުއްވުމަށް ޤަސްދުކުރައްވާފައިވާ ކަމަށެވެ.

"ޞަޙީޙް މުސްލިމް" އަކީ ކީރިތި ޤުރުއާން ފިޔަވައި ދުނިޔެ މަތީގައިވާ އެންމެ ޞައްހަކަން ބޮޑު ދެ ފޮތުގެ ތެރެއިން "ޞަޙީޙް ބުޚާރީ" ފިޔަވައި އެންމެ ޞައްޙަ ފޮތް ކަމުގައި ޢިލްމުވެރިން ވިދާޅުވެއެވެ.

14 އޮކްޓޯބަރ 2011 ގައި، "ޞަޙީޙް ބުޚާރީގެ" ފުރަތަމަ ޖިލްދުގެ ދިވެހި ތަރުޖަމާ އެއް ވަނީ ނެރެފައެވެ. އެފޮތް ތައްޔާރުކުރައްވާފައި ވަނީ ދިވެހިރާއްޖޭގެ ޤައުމީ ޔުނިވަރިސޓީގެ ޑެޕިއުޓީ ވައިސް ޗާންސެލަރ އައްޝައިހް ފައްޔާޟް ޢަލީ މަނިކު އެވެ.

އެފޮތް ނެރުމަށްޓަކައި އިސްލާމިކް މިނިސްޓްރީން ބޭއްވި ޚާއްޞަ ރަސްމިއްޔާތުގައި އެމިނިސްޓްރީގެ ސްޓޭޓް މިނިސްޓަރ އައްޝައިޚް ޙުސައިން ރަޝީދު ދެއްކެވި ވާހަކަފުޅުގައި، 2012 ވަނަ އަހަރުގެ ޖެނުއަރީ މަހުގެ ތެރޭގައި "ޞަޙީޙް މުސްލިމް" ގެ ދިވެހި ތަރުޖަމާ އެއް ﷲ އިރާދަކުރެއްވިއްޔާ ރައްޔިތުންނާ ހަމައަށް ގެނެސްދިނުމަށް އެ މިނިސްޓްރީން މަސައްކަތްކުރަމުންދާ ކަމަށް ވިދާޅުވެފައި ވެއެވެ.

---

## Sheikh Bakurube (Maldives) avahaaravun!

https://www.youtube.com/watch?v=uWq6MqT2z1E&embeds_referring_euri=https%3A%2F%2Fdhiislam.com%2F

---

## Sheikh Aboobakru (bakurube) ge janaza part 01

https://www.youtube.com/watch?v=gtPxmSURR1o

Islamic Foundation of the Maldives (IFM) scholars council president Sheikh Aboobakr Ibrahim Ali, has departed into the mercy of Allah.
